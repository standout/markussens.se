---
layout: default
title: Presentation
description: I 50 år har Stiftelsen Markussens Studiefond delat ut stipendier till begåvade studerande födda i Kronobergs län
permalink: /presentation/
---

<section class="content--regular" markdown="1">

  <h2 class="title--section">Presentation</h2>
  <div class="align--center" markdown="1">
  Stiftelsen Markussens studiefond delar ut stipendier till "*behövande*,
  *skötsamma* och *särskilt begåvade*" studerande som är födda i Kronobergs län,
  det vill säga i någon av kommunerna Alvesta, Lessebo, Ljungby, Markaryd,
  Tingsryd, Uppvidinge, Växjö eller Älmhult.
  </div>

  <span class="sub--section-icon" data-icon="a"></span>
  <h3>Riktlinjer för stipendieutdelningen</h3>

  Stipendierna är avsedda för omkostnader i samband med studierna.

  Stipendier utgår för pågående studier vid universitet och högskolor (grund-
  och avancerad utbildning), yrkeshögskoleutbildningar eller motsvarande
  utbildningar i Sverige eller utomlands.

  Stipendium kan erhållas *en gång* under studietiden Efter prövning kan dock
  stipendium erhållas en andra gång för särskilt kostsamma studier.
  Dessa studier måste dokumenteras med intyg etc.

  <span class="sub--section-icon" data-icon="b"></span>
  <h3>Stipendier för grundutbildning</h3>

  Studieresultat från *minst* två terminers studier på den aktuella utbildningen
  måste kunna redovisas. Undantag kan göras för 1-åriga utbildningar utomlands.
  Studierna måste bedrivas på heltid och i normal studietakt, dvs. 30 ECTS-poäng
  per termin eller 100 Yh-poäng. Om studierna har ett annat upplägg, t.ex.
  utlandsstudier, måste detta anges. Uppnådda studieresultat måste dokumenteras
  med studieintyg. *Det är viktigt att den senaste terminens alla poäng är med.*

  <span class="sub--section-icon" data-icon="c"></span>
  <h3>Forskarstipendier</h3>

  Markussens studiefond delar också ut ett antal forskarstipendier.  Stipendiet
  är avsett att underlätta slutfasen i doktorandstudierna.  Forskarstipendium
  kan man få även om man tidigare har fått stipendium för studier på grundnivå.

  Vid urvalet av stipendiater tittar styrelsen på uppnådda studieresultat med
  hänsyn till den tid som studierna har bedrivits. I möjligaste mån tas hänsyn
  till lärartjänstgöring, barnledighet etc. Dessutom tittar man på omfattningen
  av publicerade vetenskapliga artiklar, aktivt deltagande i internationella
  konferenser och andra förhållande som visar på ett stort engagemang i
  studierna.

  Stipendiet överlämnas vid en högtidlig ceremoni, där stipendiaterna
  personligen närvarar och ger en populärvetenskaplig föreläsning om sin
  forskning. Den som tilldelas ett forskarstipendium förväntas personligen ta
  emot stipendiet.

  2017 kommer forskarstipendierna att delas ut lördagen den 1 april på
  Teleborgs Slott, Växjö.

  <span class="sub--section-icon" data-icon="e"></span>
  <h3>Utbetalning av stipendierna</h3>

  Utbetalning sker via det bankkonto som angivits i stipendieansökan. Normalt
  sker utbetalningen under april månad. Stipendiernas storlek varierar från år
  till år beroende på antal stipendier och avkastningen på studiefondens
  tillgångar. 2014 delade fonden ut 128 stipendier á 4 500 kr och fem
  forskarstipendier på vardera 50 000 kr.

  <span class="sub--section-icon" data-icon="d"></span>
  <h3>Ansökningstid</h3>

  Ansökningsomgången börjar den 28 november. Ansökan ska vara inkommen till
  studiefonden senast den 20 februari. Ansökan om forskarstipendium ska vara
  studiefonden tillhanda senast den 31 januari. Den sökande ansvarar för att
  ansökan är komplett. För sent inkommen eller ofullständig ansökan beaktas
  inte.

  <span class="sub--section-icon" data-icon="d"></span>
  <h3>Styrelsen</h3>

  Styrelsen består av sju personer. De utses med hänsyn till makarna Markussens
  önskemål om representation för landsting, länsförvaltning och
  utbildningsväsen. Styrelsen har följande ledamöter:

  - Länsrådet Lennart Johansson, ordförande
  - Verkställande direktör Magnus Hellgren, vice ordförande
  - Professor Peter Aronsson
  - Förutvarande kommundirektör Irene Hedfors
  - Landstingsledamot Christina Lindqvist
  - Utbildningskonsult Gudrun Lundqvist
  - Professor Börje Nilsson
  
  Styrelsen träffas två gånger per år. Vid det första mötet beslutas  om vilka
  doktorander som ska få forskarstipendium. Vid det andra tillfället bestäms
  vilka studenter som ska belönas.

  För granskning av fondens räkenskaper och förvaltning utser styrelsen två
  revisorer, som utses för tre år i sänder. Revisorer för 2015-2017 är Per
  Magnusson, auktoriserad revisor, och Claes-Olof Kilander, skatterevisor.

  <div class="ImageWrapper center max-500">

  <a href="/images/2015-03-28-styrelsen.jpg">
    <img src="/images/2015-03-28-styrelsen.jpg" alt="Styrelsen 2015"/>
  </a>

  Från vänster Irene Hedfors, Christina Lindavist, Peter Aronsson, Björn Hedin,
  Magnus Hellgren, Gudrun Lundqvist, Lennart Johansson och Börje Nilsson

  </div>

</section>
